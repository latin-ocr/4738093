lius ictus Columnae editionem quae iam rarescere inciperet
denuo submittendam prelo curavit, qui nec addidit de suis
nec mutavit quidquam, quod ad rem pertineat: formam mu-
tavit externam: nisi quod auctus est hic liber cum variorum
in Ennium coniecturis et emendationibus tum indice verborum.
Atque eandem· operam quam Columnae Hesselius Merulae
rursus lCtus (crederes enim lCtos sibi Ennium vindicasse)
adhibuit. Lucem vidit haec editio Lipsiae amioioeceffi. in
qua versus leguntur fere, quales Merula constituit, abstersa
tantum prodigiosa qua ille usus fuit orthographiae specie;
>quamquam potuit hic editor non pauca a Merula peccata
corrigere, modo libros evolvere viro bono libuisset3 sed
voluit summam operam suam in ·disponendis fragmentis po-
sitam esse. In qua re cum temeritate tum stupore mirum
quantum magistrum superavit assecla. Qui scilicet praestitit,
quod si iustis rationibus praestitisset, esset profecto quod
nobis gratularemur: exceptis enim minutulis quibusdam frag-
mentis, quorum pars ne est quidem ex Annalibus desumpta,
singulos versus in certa sede collocavit. Quasi hoc vel tan-
tilli esset ingenii, si quidem quemadmodum iste absurdissima
quaeque ingenioso poetae obtrudere et quae ne umbra quidem
probabilitatis nituntur admittere non erubescis. Quo magis
mirum est, quod post editorem Lipsiensem nemo ad Annalium
fragmenta perpolienda et disponenda accessit. Quamquam
bonae frugis non pauca ad Ennium emaculandum per tem-
poris tractum cum alibi allata sunt, tum maxime in eorum
scriptorum, qui huius poetae versibus usi sunt, editionibus.

At hi scriptores multum abest ut omnes iam ita ad fidem
manuscriptorum revocati sint, ut et possint plerique et debeant
aliquando revocari. Festum quidem. post editum ab Hen-
rico Keilio supplementum (vid. nov. mus. Rhen. Vl. p. 619.
sqq.) habemus, quemadmodum unus huius grammatici codex
tradidit lacinias. Ut iam omnis eius emendatio nitatur con-
iectura. Sed idem ne in Va rro nis quidem libros de lingua
latina cadit, quorum omnem crisim notum est in codice Flo-
rentino positam esse. Notitia enim huius-libri pendet a col-

 

